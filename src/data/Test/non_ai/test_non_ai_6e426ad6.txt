Il programma di investimento proposto si propone di perseguire i seguenti obiettivi: innalzamento degli standard qualitativi offerti mediante gli interventi di riqualificazione degli arredi delle camere; miglioramento della confortabilità delle aree comuni dell'albergo, con intervento di rifacimento della copertura della terrazza esterna, corredata di impiantistica e sistemi di chiusura in grado di renderla pienamente fruibile anche nei mesi invernali; interventi di efficientamento energetico mediante la sostituzione dell'impianto di condizionamento esistente. Il programma di investimento si completa con un progetto di web marketing destinato ad una migliore penetrazione e visibilità della propria struttura. La connotazione internazionale del proprio mercato di riferimento, rende necessario dotarsi di una struttura gestionale ed organizzativa estremamente flessibile ed efficiente, con innovazioni tecnologiche e con  generale applicazione ai sistemi di gestione, funzionamento e controllo. Allo stesso tempo risulta necessario essere promotore di una strategia di webmarketing efficace, in quanto i risultati produttivi ed economici che possono derivare dal mondo web rivestono una sempre maggiore importanza.