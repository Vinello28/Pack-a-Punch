Nel 2005 David Hanson e Andrew Olney, due studenti appassionati di robotica e fantascienza, decisero di costruire un Androide e donargli una vita sintetica. Con un'intelligenza artificiale sofisticata costruirono una testa capace di intrattenere lunghe conversazioni e affermare di essere lo scrittore Philip K. Dick.
Con la sua versione distopica dell'America degli anni '60, imprigionata dalle innovazioni tecnologiche che parevano dietro l'angolo, Dick ha plasmato la percezione del futuro delle generazioni a venire. Contagiò la cultura popolare a tal punto da diventare un'icona dopo la morte, avvenuta prematuramente nel '82, a pochi giorni dell'uscita al cinema dell'adattamento del suo romanzo Ma gli androidi sognano pecore elettriche? in Blade Runner. L'androide con le sembianze di Philip K. Dick catturò l'attenzione dei fanatici di tecnologia, scatenando un'ondata di attenzioni tra i media e tra le comunità di fantascienza. Magari era solo un'illusione, un'intelligente trucco da circo. O forse, nascosto dietro agli ingranaggi e ai microchip, era in agguato qualcosa di più?
Nel dicembre di quello stesso 2005, la testa di Phil l'Androide scomparì per una serie di sfortunate coincidenze, generando dubbi, speculazioni e strampalate teorie.