Effemme S.r.l.s. è una giovane e dinamica realtà imprenditoriale che, grazie alle competenze e capacità gestionali dei due giovani soci, Matteo Logozzo e Federica Comito, si è ritagliata fin dalla sua nascita un'importante fetta di mercato nella produzione e distribuzione di supporti, tutori ed ausili ortopedici, generici o personalizzati (es. plantari per corretta deambulazione prescritti da ortopedici dopo esame baropodometrico, tutori ortopedici per traumatizzati ed operati, ecc.). Il piano d'investimenti proposto consentirà all'azienda di migliorare l'efficienza aziendale, potenziando il profilo gestionale e la sicurezza informatica, nonché i servizi offerti alla propria clientela e razionalizzare tutta la gestione aziendale, dall'acquisizione ordini fino alla vendita e pagamenti, comprese le procedure con le Aziende Sanitarie, in maniera efficiente e moderna. Nello specifico si prevede di acquistare: un potente server HP ML 150 Xeon Six-Core E5-2603V4, assistito da software HP Windows Server 2012 Foundation, integrato con periferica SSD Samsung 850 Pro, UPS Pro, nonché un moderno computer client HP Prodesk e Monitor Philips 27 Led. In tal modo l'azienda, che gestisce dati sensibili e dialoga con la PA, potrà contare su una potente e sicura struttura hardware e software.