Il progetto rientra fra gli obiettivi del bando in quanto si propone di riqualificare la struttura, renderla più eco sostenibile e più attraente per la propria clientela. I danni prodotti dalla pandemia alla nostra economia sono particolarmente evidenti nel settore del turismo con risvolti drammatici per il turismo balneare. La riqualificazione della struttura attraverso l'uso di materiali eco compatibili, l'introduzione di lampade al led ricaricabili che consentiranno di ridurre i consumi di energia elettrica e le forme di inquinamento luminoso e l'acquisto di nuove attrezzature, hanno lo scopo di migliorare al qualità dei servizi e rendere più attraente la struttura. Occorre premettere che la struttura è posizionata in un contesto ambientale unico, sulla spiaggia di Marina Romea (RA) nelle immediate adiacenze della foce del fiume Lamone ,nel parco del delta del Po, attigua ad un sistema di dune naturali poste fra la spiaggia e la pineta. La natura "entra" nella struttura e l'architettura dello stabilimento con il suo look integrato nell'ambiente di cui sembra essere parte è uno dei must che deve essere mantenuto e preservato. Proprio il rispetto della natura, la cultura del silenzio e della compatibilità ambientale sono sempre state la priorità della gestione che intende r