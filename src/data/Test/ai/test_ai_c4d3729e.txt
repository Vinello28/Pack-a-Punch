Torneria Camorani è attiva da quasi quarant’anni; segue lavorazioni su ogni tipo di particolare meccanico con diversi materiali ed è specializzata nelle lavorazioni metalliche di precisione.
La filosofia aziendale è sempre stata quella di offrire la massima collaborazione al cliente durante tutto il ciclo di vita del prodotto, per questo ha scelto di investire in una tecnologia avanzata che gli permetterà di essere sempre più in linea con le esigenze del cliente.
Il progetto prevede l’acquisto di un Centro di lavoro verticale ad alta velocità con interfaccia uomo-macchina intelligente, adatto a lavorazioni di alta precisione con minimizzazione dei tempi ciclo, che permetterà all’impresa di garantire prestazioni eccellenti e una maggiore produttività. Per un adeguato utilizzo del macchinario e del gestionale ad esso collegato è previsto un addestramento del personale di produzione; inoltre, per sfruttare al meglio le potenzialità della nuova strumentazione, l’impresa intende inserire in organico una nuova unità di personale. Obiettivo dell’investimento è quello di rendere più efficiente il processo di produzione e, consequenzialmente, di favorire la crescita dell’azienda nei mercati di riferimento, ma anche di aprirsi a nuovi scenari.