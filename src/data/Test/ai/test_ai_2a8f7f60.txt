Il progetto di Siaer, Digital Innovation HUB di CNA Emilia-Romagna, si propone di consolidare la rete dei DIH attraverso un approccio integrato per l’introduzione delle tecnologie abilitanti, con particolare enfasi sull’intelligenza artificiale, e per l’accompagnamento delle imprese nella gestione del cambiamento. La capillarità territoriale degli sportelli garantisce una copertura diffusa su tutto il territorio regionale, consentendo alle imprese, micro e PMI, di accedere facilmente ai servizi di supporto per la trasformazione digitale. Questi includono attività di informazione e disseminazione sulle tecnologie digitali e sull'intelligenza artificiale, analisi e sviluppo personalizzati per le imprese tramite assessment e report dettagliati, assistenza per la digitalizzazione dei processi aziendali e l'implementazione di soluzioni AI, supporto nella gestione del cambiamento e nell'accesso a finanziamenti. La collaborazione con università e centri di ricerca arricchisce ulteriormente l'offerta di servizi, facilitando il trasferimento di conoscenze e competenze e stimolando l'innovazione. Attraverso queste attività, il progetto mira a creare una cultura digitale diffusa, ridurre il divario digitale tra le imprese e promuovere lo sviluppo economico sostenibile nella region