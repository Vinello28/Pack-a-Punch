Il “New Battery MANUFACTURING” ha come obiettivo lo sviluppo di una linea di produzione ad alto contenuto tecnologico per la produzione di batterie elettriche per utensili. Questo progetto è un passo importante per lo sviluppo di tecnologie e prodotti puliti che contribuiscono ad una transizione giusta ed inclusiva che garantisca occupazione e ottimizzazione nell’uso delle risorse. Tale impianto garantirà a CF3000 Srl le seguenti priorità: reshoring della produzione (attualmente svolta in Cina), ampliamento della struttura produttiva esistente con l’adozione di nuovi macchinari e tecnologie avanzate (robot collaborativi e sistemi multi-robot), implementazione di nuovi modelli organizzativi e gestionali del lavoro e un consistente aumento di fatturato dovuto alla commercializzazione del prodotto sia sul mercato italiano che europeo.

Il progetto farà utilizzo di tecnologie innovative previste nel piano nazionale impresa 4.0, tra cui l’utilizzo di Big Data, Robotica collaborativa, sistemi di industrial IoT per consentire la gestione a distanza ed il controllo completo e affidabile dell’impianto e sensoristica avanzata integrata, in coerenza con le priorità della S3 2021-2027, della nuova strategia di specializzazione intelligente declinata al territorio regionale.