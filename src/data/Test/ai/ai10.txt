"Il progetto RED-tag si propone come tassello della logistica intelligente, utilizzando IoT e Big Data per estrarre informazioni e acquisire conoscenza sul processo logistico al fine di diminuire sprechi e danneggiamenti dei beni trasportati. Avvalendosi di un periodo storico opportuno, due partner piemontesi complementari, tre organismi di ricerca internazionali, ed una nutrita lista di innovazioni, il progetto viene valutato come ""disruptive"" da aziende Europee leader nel settore della logistica. 
Semplice e con notevole impatto, il progetto si basa su tag estremamente economici - fattore limitante sino ad oggi - anche in versione usa-e-getta, di dimensione ridotta e auto-configurabili in base alle normative in vigore. I RED-tag registrano cadute, urti, temperatura, inclinazione ed umidit√† con grande accuratezza, grazie a studi teorici e sperimentali; ulteriori sensori sono in fase di analisi. La soluzione si adatta ad esigenze aziendali specifiche, tramite analisi Big Data e statistiche, tracciamento bidirezionale pacco/destinatario, e integrazione con framework informatici aziendali custom, ad esempio servizi di ottimizzazione imballaggi."