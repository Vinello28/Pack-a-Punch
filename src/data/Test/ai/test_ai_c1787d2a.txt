Il mercato del Vertical farming si sta pian piano sviluppando per contrastare la situazione di insostenibilità dell’agricoltura dei tempi moderni a cui si aggiunge una sempre più crescente attenzione del consumatore verso il cibo fresco e di qualità, di provenienza biologica e coltivato senza l’ausilio di pesticidi. L’obiettivo di Agricola Moderna è di assicurare un modo di coltivare innovativo, che possa essere adottato dai produttori agricoli di nuova generazione, permettendo di massimizzare la produttività e di minimizzare i consumi e gli sprechi. La soluzione proposta da Sunspring sfrutta la tecnologia del Visual Recognition, operante tramite un algoritmo di deep learning che permette il planning e l’ottimizzazione delle colture verticali indoor. Grazie, dunque, al suo sistema integrato di coltivazione idroponica e aeroponica e software di planning e control, Agricola Moderna offre una soluzione innovativa su tutti gli aspetti, che consente la produzione di piante ed erbe, da quelle tradizionali a quelle più rare, mantenendo alti standard di qualità e efficienza. L’acquisto di nuovi macchinari, l’ottenimento di Certificazioni e di Disciplinari tecnici, consentirà alla Startup di rendere ancor più efficiente la struttura produttiva del nuovo modo di coltivazione, aumentare il