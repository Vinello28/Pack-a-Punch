Il progetto Food Hub: La Casa dell’Innovazione Agroalimentare, si propone di rendere accessibile il know-how della ricerca scientifica italiana del settore agroalimentare agli stakeholder che intendono innovare prodotti e processi, tramite lo sviluppo di una piattaforma tecnologica online per la diffusione e commercializzazione di servizi di informazione (offerti gratuitamente) e formazione (offerti a pagamento secondo un sistema in abbonamento). L’idea di impresa prende spunto dall’individuazione di 2 problemi: (1) difficoltà che gli stakeholder del settore agroalimentare hanno ad accedere a contenuti sulle ultime ricerche e innovazioni applicabili in questo settore; (2) difficoltà per il mondo della ricerca di comunicare al mondo industriale i risultati delle ricerche. Il finanziamento sarà utilizzato per sviluppare un’infrastruttura tecnologica innovativa che consenta una migliore fruizione e una maggiore capacità di traffico; nuove features per migliorare l’esperienza utente e l’apprendimento (es. gamification, interazione uomo-macchina, intelligenza artificiale, ecc.); videocorsi formativi in collaborazione con personale di università e centri di ricerca. Il finanziamento sarà usato anche per realizzare attività di promozione e acquisizione di nuovi clienti.