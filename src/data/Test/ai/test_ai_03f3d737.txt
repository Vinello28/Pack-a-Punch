Il Progetto che presenta RACCORPE’ SRL si caratterizza per una singola categoria di spesa che concorre all’obbiettivo finale di ampliamento dello stabilimento esistente in termini di capacità produttiva, incrementando il servizio da proporre al cliente. Nello specifico l’attività progettuale prevede l’acquisto di due nuovi transfer Gnutti Spa, da integrare a coppie a due isole robotizzate Ma Robotica al fine di avere, infine, due Isole Transfer complete di automatizzazione robotica. A ciò si aggiunge una taglierina. Il Progetto si inserisce in una più ampia volontà della direzione di sviluppo industriale in atto ormai da qualche anno che si propone come obbiettivo quello della crescita della capacità produttiva e dell’acquisizione di nuove quote di mercato. Tale piano industriale, condiviso dai soci, dal CDA e da tutti i collaboratori aziendali, ha previsto quindi il massivo impiego di risorse in questi anni destinate ad investimenti sia in beni materiali che in risorse umane che coadiuvassero le attività commerciali volte alla ricerca di nuovi clienti e nuove commesse.