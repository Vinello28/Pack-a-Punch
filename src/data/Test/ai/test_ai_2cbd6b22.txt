Il modello innovativo di Natural Language Processing (NLP) – di cui alla domanda di brevetto n. 02023000005958 depositata presso UIBM il 28/03/2023 dall’Impresa richiedente MYNDOOR S.R.L. – è il core di un sistema rispondente in toto alle necessità delle persone di vivere una vita sana e di godere, cioè, di uno “stato di completo benessere fisico, mentale e sociale”. 
Il sistema di cui trattasi, attraverso il rilevamento dello stress, offre di fatto un servizio per la promozione e la prevenzione del benessere anzitutto mentale, e conseguentemente fisico, degli individui, favorendo e incoraggiando stili di vita sani all’interno di una società in rapido cambiamento in cui fattori come, per esempio, incertezza, instabilità, pressione economica, overstimulation e tecnologia, competizione e confronto sociale, sono soltanto alcune delle sfide da affrontare. 
Nello specifico, il NLP è pienamente coerente con la priorità MT01.2 – con la quale si interseca in modo coeso e sinergico - in quanto è un metodo di processamento di testi scritti, che sfruttando algoritmi di Intelligenza Artificiale-IA, è capace di rilevare le condizioni mentali degli individui, in primis i livelli di stress. 
L’importanza di una tale rilevazione è emersa anche all’interno di studi eseguiti negli anni più recenti