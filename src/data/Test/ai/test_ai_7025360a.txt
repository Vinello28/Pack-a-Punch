Il progetto EOFARM - SMARTAGRIHUB è un progetto di innovazione tecnologica per lo sviluppo di un nuovo prodotto, a partire dalla piattaforma di analisi ed elaborazione delle immagini satellitari già sviluppata dall’azienda, per offrire un nuovo modello di analisi, interpretazione ed elaborazione di tutti i dati che riguardano le colture, attraverso l’uso integrato di dati satellitari da osservazione della terra e dati IOT generati da sensori di campo. Latitudo40 intende progettare, realizzare e validare in campo una nuova piattaforma per creare un modello “digital twin” del campo agricolo analizzato mediante algoritmi di intelligenza artificiale e machine learning per offrire all’agricoltore e/o all’agronomo una completa dashboard analitica per il supporto alle decisioni in merito alle azioni da mettere in campo per ottimizzare la resa delle colture (irrigazione, fertilizzazione, trattamenti chimici, etc.). L’utilizzo dei dati satellitari consente un’analisi molto precisa delle condizioni del campo (con risoluzione fino ad 1mt) e di definire azioni molto specifiche e localizzate.