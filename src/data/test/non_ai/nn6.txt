Il progetto prevede una ristrutturazione e una riqualificazione dell’Hotel Zoello Je suis con passaggio di classificazione alberghiera a 3 stelle superior della casa madre e a tre stelle della dependance, l’implementazione di tecnologia domotica per il controllo automatizzato dei consumi energetici delle camere e delle aree comuni, la realizzazione di un’area beauty, l'apertura della piscina esterna, la realizzazione di un nuovo marchio aziendale e di un nuovo sito internet, integrando anche la vendita online dei prodotti di gastronomia e prodotti tipici del laboratorio di pasta fresca aziendale. La dependance subirà una ristrutturazione radicale con realizzazione di nuovi bagni in tutte le camere con la sostituzione di tutti gli impianti, gli arredi, i pavimenti e porte e finestre oltre a un raffrescamento e a una tinteggiatura di interni ed esterni. La casa madre sarà riqualificata sostituendo il pavimento esistente, l’illuminotecnica ed i sanitari oltre alla realizzazione di sei nuove camere doppie ricavate da singole con nuovi bagni, arredi oltre alla tinteggiatura degli interni di tute le camere e dell’esterno. Infine verrà sostituita la caldaia del residence con una nuova a condensazione. Verranno inserite 3 nuove figure per gestire al meglio i nuovi servizi.